	 _______________________________
	|								|
	|	Bevezető a Python kurzushoz	|
	|_______________________________|
	
	Üdvözöllek az első Python kurzusodon!
	Itt lehetőséged lesz elsajátítani a Python programozási nyelv alapjait.
	ÉS EZ NEM MINDEN!!! A szigorúan Pythonnal kapcsolatos tudáson felül igyekszek majd bemutatni néhány általános programozási elvet is. Ha ezeket egyszer megérted, onnantól kezdve bárhol alkalmazhatod majd őket.

	____________________________________________________________________________________________
	
	Miért pont a Python?
	
	A Python egy nagyon elterjedt, könnyen tanulható programozási nyelv.
	Számos matematikai és adatfeldolgozásra alkalmas könyvtár létezik hozzá. (Ezekről is lesz szó a későbbiekben.)
	Nagyon nagy támogató közössége van világszerte.
	Természettudományos területen tevékenykedő emberek legtöbbje valamilyen módon kapcsolatban áll ezzel a nyelvvel.
	Mivel igen megengedő szintaxissal rendelkezik, ezért korábbi programozási alapismeretek híján jó belépő lehet a kódolás világába.
	
	Hogyha készen állsz, akkor vágjunk is bele.
	